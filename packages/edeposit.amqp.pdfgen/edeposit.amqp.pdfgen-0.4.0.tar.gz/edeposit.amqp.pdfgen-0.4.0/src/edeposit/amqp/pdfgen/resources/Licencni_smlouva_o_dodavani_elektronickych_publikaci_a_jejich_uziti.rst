Licenční smlouva
================
o dodávání elektronických publikací a jejich užití
==================================================

.. header::
    .. image:: $resources_path/header_logo.png

Smluvní strany:
---------------

Národní knihovna České republiky
--------------------------------
státní příspěvková organizace zřízená MK ČR

:Sídlo: Klementinum 190, 110 00 Praha 1
:IČ: 00023221
:DIČ: CZ00023221
:Statutární orgán: Ing. Tomáš Böhm, generální ředitel

dále jen **„Knihovna“**

a

$firma
:Právní forma: $pravni_forma
:Sídlo: $sidlo
:IČ: $ic
:DIČ: $dic
:Zastoupen: $zastoupen

dále jako **„Producent“**

uzavírají níže uvedeného dne, měsíce a roku tuto

licenční smlouvu
++++++++++++++++

dle ust. § 1724 a násl. ve spojení s ust. § 2358 a násl. zákona č. 89/2012 Sb., občanský zákoník, v pl.
znění a zákona č. 121/2000 Sb., autorský zákon, v pl. znění

Úvod
^^^^

#. Úkolem Národní knihovny ČR je zachovávat písemné kulturní dědictví. S ohledem na dynamický vývoj digitálního publikování vyvstávají před Knihovnou do budoucna nové úkoly při ochraně a zachování kulturního dědictví i v digitální formě. Je nepochybné, že v současné době vzniká část kulturního bohatství v elektronické podobě a že do budoucna budou elektronické publikace zaujímat trvale významné místo na trhu, přičemž zveřejněné elektronické publikace nemají vždy svůj tištěný protějšek.

#. Knihovna má dlouhodobé zkušenosti s archivací a zpřístupňováním elektronických dokumentů z digitalizace a s archivací webových stránek; věnuje se v posledních letech projektům dlouhodobé ochrany a uchování elektronických dokumentů, tzv. Long Term Preservation.

#. Knihovna hodlá v projektu *NAKI „Správa elektronických publikací v síti knihoven ČR“* přijímat elektronické obdoby povinného klasického tištěného výtisku - **elektronické publikace** u zveřejněných **elektronických publikací**. Z důvodů chybějící legislativy je možné přijímat elektronické publikace zatím jen na bázi smluvní spolupráce s Producenty (nakladatelé, vydavatelé, autoři) na principu dobrovolného dodávání elektronické rozmnoženiny zveřejněné elektronické publikace.

#. Knihovna prohlašuje, že je schopná zajistit zachování a bezpečné uložení předaných elektronických rozmnoženin **elektronických publikací** pro budoucí generace, a to nejméně tak kvalitně jako dokumenty zachycené na jiných hmotných nosičích z minulých staletí i současnosti.

#. Producenti na druhou stranu získají od Knihovny za poskytnuté elektronické rozmnoženiny elektronických publikací bezúplatnou službu, to znamená dlouhodobé bezpečné uložení **elektronických publikací** a jejich garantované sdílení s třetími osobami, to vše v rozsahu a způsobem užití poskytnutým Producentem v licenční smlouvě.

#. S přihlédnutím na výše proklamované skutečnosti uzavírají Knihovna a Producent tuto licenční smlouvu za dále uvedených smluvních podmínek.

Článek 1 - Předmět smlouvy
^^^^^^^^^^^^^^^^^^^^^^^^^^

#. Knihovna a Producent se dohodli na vzájemné spolupráci při projektu *„NAKI - Správa elektronických publikací v síti knihoven ČR“*. Producent bude dodávat Knihovně elektronické rozmnoženiny publikací ze své produkce periodických či neperiodických publikací pořízených elektronicky, a to v autentickém formátu bez užití technických ochranných opatření, dále též jako **„e-publikace“**.

#. Publikace vydané tiskem a současně zveřejněné elektronicky, a dále publikace zveřejněné pouze elektronicky (bez současného pořízení/vydání tiskem) nemusí mít přidělené číslo ISBN.

#. Producent uděluje Knihovně licenci k užití poskytnutých e-publikací v rozsahu:

   a) přijetí a zaevidování e-publikací do knihovního fondu Knihovny, a to i pro dobu po ukončení této smlouvy,
   b) zpracování (úprava) e-publikací za účelem jejich dlouhodobé bezpečné archivace k zajištění trvalé udržitelnosti digitálních dat; určovat vhodné formáty pro dlouhodobou ochranu e-publikací a obsahových informací v použitelné podobě, a to i pro dobu po ukončení této smlouvy,

#. Konkrétní rozsah práva užití každí dodané e-publikace určí Producent při dodání e-publikace, a to zpravidla formou on-line interaktivního formuláře.

#. Licenci poskytuje Producent jako nevýhradní, bezúplatnou a na dobu trvání práv Producenta ke zveřejněné elektronické publikaci. Územní rozsah licence je omezen na území České republiky.

#. Knihovna se zavazuje dodávané e-publikace přijímat a nakládat s nimi pouze způsobem v této smlouvě sjednaným.

#. Knihovna bude dodané e-publikace zpracovávat do své databáze průběžně vytvářené a spravované.

#. Knihovna prohlašuje, že bude při nakládání s e-publikacemi postupovat v souladu s touto smlouvou, právními předpisy, poctivě a v dobré víře, v souladu s dobrými mravy.

Článek 2 - Práva a povinnosti Producenta
^^^^^^^^^^^^^^^^^^^^^^^^^^^^^^^^^^^^^^^^

#. Producent bude poskytovat Knihovně bez zbytečného odkladu počínaje uzavřením smlouvy veškeré podklady a informace potřebné k výkonu licence.

#. Producent dodá Knihovně bezúplatně a na vlastní náklady u zveřejněných periodických či neperiodických elektronických publikací ze své produkce jednu elektronickou rozmnoženinu publikace ve formátech, termínech a postupem sjednaným v této smlouvě.

#. Dodané e-publikace budou bezvadné po stránce technického zpracování a prosté technických ochranných opatření.

#. Vadné e-publikace vymění Producent bezúplatně za bezvadné ve lhůtě 10 dnů ode dne, kdy mu byla doručena písemná žádost Knihovny o výměnu.

#. Producent je oprávněn požadovat jedenkrát za 6 měsíců po Knihovně poskytování statistických dat o využívání e-publikací uživateli knihoven, jak co do celkového objemu, tak co do jednotlivých titulů.

#. Producent prohlašuje, že je a bude oprávněn pro účely této smlouvy dodávat Knihovně e-publikace a udělovat licenci k jejich užití v rozsahu této smlouvy ujednaném.

#. Producent bere na vědomí, že Knihovna není odpovědná za jakékoli porušení práv duševního vlastnictví či jiných práv třetích osob v souvislosti s vydáváním děl resp. zveřejňováním elektronických publikací Producentem; dodáváním e-publikací Knihovně; poskytnutím licence k jejich užití. Knihovna není povinna uspokojovat jakékoli nároky uplatněné třetími osobami z titulu případného porušení takových práv v souvislosti s touto smlouvou.

#. Producent může požádat Knihovnu o bezúplatné zhotovení elektronické rozmnoženiny jím dodané e-publikace do Knihovny, zejména pokud Producent nemá k dispozici originál nebo byly jeho zdroje, nosiče s elektronickými publikacemi znehodnoceny, zničeny apod.

#. K jednotlivým e-publikacím mohou Producent a Knihovna uzavřít písemný dodatek k této smlouvě nebo další licenční smlouvu, kterou upraví způsob užití e-publikace odlišně od této smlouvy.

Článek 3 - Práva a povinnosti Národní knihovny ČR
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

Knihovna se zavazuje a je oprávněna:

a) pořizovat a spravovat na vlastní náklady databázi dodaných e-publikací a vykonávat práva pořizovatele databáze ve smyslu § 88 a následujících autorského zákona,

b) umožnit užití e-publikací v rozsahu a způsobem určeným Producentem při dodání e-publikace zpravidla formou on-line interaktivního formuláře,

c) nakládat s e-publikacemi dodanými Producentem jen způsobem ve smlouvě uvedeným,

d) chránit přiměřeným způsobem práva Producenta k dodaným e-publikacím, zejména před neoprávněným zásahem ze strany třetích osob, aby nebyla porušena práva duševního vlastnictví chráněná autorským zákonem.

Článek 4 Další ujednání, způsob dodávání e-publikací Knihovně
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

#. E-publikace dodá Producent Knihovně bez zbytečného odkladu od jejich zveřejnění.

#. Knihovna je oprávněna v souvislosti s archivováním a zpřístupněním e-publikací provést jejich úpravu tak, aby výsledná podoba odpovídala účelu jejich užití v rámci této smlouvy, tj. provádět nezbytně nutné technické úpravy za účelem zachování dlouhodobého přístupu k archivovaným e-publikacím. Poskytování e-publikací provádí Producent v informačním systému e-Depozit, technická specifikace dodávaných e-publikací (datových souborů) je podrobně uvedena na webu Knihovny „edeposit.nkp.cz“.

#. Pokud bude dodaná rozmnoženina e-publikace vadná, požádá Knihovna Producenta o dodání bezvadné rozmnoženiny e-publikace.

#. Producent bere na vědomí, že Knihovna není schopna při procesech dlouhodobé archivace (migrace, emulace, převod na jiná média apod.) vždy zajistit zachování úplné podoby (formy) archivovaných e-publikací. Tyto případy neznamenají porušení této smlouvy ze strany Knihovny ani porušení práv duševního vlastnictví a práv osobnostních.

#. Knihovna není povinna převzít od Producenta rozmnoženinu e-publikace, která nebude splňovat podmínky a technické parametry sjednané v této smlouvě. Knihovna není povinna zpřístupňovat uživatelům e-publikace poskytnuté dle této smlouvy. Knihovna není povinna licenci užívat.

.. raw:: pdf

    PageBreak

Článek 5 - Další práva a povinnosti smluvních stran
^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^^

#. Smluvní strany se dohodly, že veškerá plnění, která si dle této smlouvy poskytnou, a to včetně práv a souhlasů s užitím a zpracováním dat, jsou bezúplatná. Veškeré náklady spojené s k užití a zpracování dat, vytěžením a zužitkováním databáze nese Knihovna.

#. Smluvní strany jsou povinny zdržet se jakékoliv činnosti, jež by mohla znemožnit nebo ztížit realizaci předmětu této smlouvy. Smluvní strany jsou povinny se vzájemně informovat dále o všech skutečnostech rozhodných pro řádné plnění této smlouvy.

#. V případě změny údajů uvedených v záhlaví této smlouvy nebo změny osob oprávněných zástupců nebo změny jednotlivých údajů se budou smluvní strany bez zbytečného prodlení písemně informovat.

#. V případě zrušení této smlouvy ukončí Knihovna k okamžiku ukončení této smlouvy přijímání e-publikace od Producenta a učiní potřebná technická opatření, zejména zruší účet pro přijímání e-publikací.

#. Oprávnění Knihovny zpřístupňovat e-publikace včetně užití v rozsahu sjednaném dle této smlouvě zůstává beze změny zachováno i pro dobu po zrušení této smlouvy.

Článek 6 - Další ustanovení
^^^^^^^^^^^^^^^^^^^^^^^^^^^

#. Vydavatelem periodického tisku je fyzická osoba nebo právnická osoba, která vydává periodický tisk dle § 3 písm. b) zákona č. 46/2000 Sb., tiskový zákon.

#. Technická ochranná opatření: Jedná se o všechny technické prostředky ochrany autorských práv a jiné technické prostředky chránící obchodní zájmy producentů a omezujících dispozici s elektronickými publikacemi.

#. Knihovna může udělit jiné knihovně vyjmenované v ust. § 3 zákona č. 37/1995 Sb., v pl. znění písemně oprávnění k užití a zpřístupnění obsahu dodaných e-publikací (podlicence), avšak nejvýše v rozsahu stanoveném v ustanovení § 37 odst.1, písm. c) autorského zákona, tedy na koncových terminálech jiné knihovny a bez možnosti zhotovit další elektronické rozmnoženiny.

Článek 7 - Závěrečná ustanovení
^^^^^^^^^^^^^^^^^^^^^^^^^^^^^^^

#. Tato smlouva se uzavírá na dobu neurčitou a nabývá platnosti a účinnosti v den jejího podpisu.

#. Smlouva může být zrušena:

   a) písemnou dohodou smluvních stran,
   b) výpovědí ve lhůtě 6 měsíců s účinnosti výpovědi uplynutím jednoho roku od konce kalendářního měsíce, v němž došla výpověď druhé straně,
   c) odstoupením od smlouvy.

#. Smluvní strany se dohodly, že mohou od této smlouvy odstoupit v případech, kdy to stanoví zákon a tato smlouva. Odstoupení od smlouvy musí být provedeno písemnou formou a je účinné okamžikem jeho doručení druhé smluvní straně.

#. Smrtí producenta - fyzické osoby, či zánikem producenta - právnické osoby přechází práva a povinnosti z této smlouvy na jeho právního nástupce. 

#. Smluvní strany se dohodly, že v případě zániku právního vztahu založeného touto smlouvou zůstávají v platnosti a účinnosti i nadále ustanovení, z jejichž povahy vyplývá, že mají zůstat nedotčena zánikem právního vztahu.

#. V případě neplatnosti nebo neúčinnosti některého ustanovení této smlouvy nebudou dotčena ostatní ustanovení této smlouvy.

#. Smluvní strany této smlouvy se dohodly, že právní vztahy založené touto smlouvou se budou řídit právním řádem České republiky, zejména zákonem č. 89/2012 Sb., občanský zákoník, ve znění pozdějších předpisů a zákonem č. 121/2000 Sb., autorský zákon, ve znění pozdějších předpisů. Případné spory vzniklé z této smlouvy budou řešeny podle platné právní úpravy věcně a místně příslušnými orgány České republiky.

#. Tuto smlouvu lze měnit a doplňovat písemnými dodatky.

#. Smlouva je vyhotovena ve čtyřech stejnopisech, z nichž Knihovna obdrží dva stejnopisy a Poskytovatel dva stejnopisy.

#. Obě smluvní strany potvrzují autentičnost této smlouvy a prohlašují, že si smlouvu přečetly, jejímu obsahu rozumí.


|
|
| V Praze dne                                                                                 V . . . . . . . . . . . . . . . . . . . dne . . . . . . . . . . . . . . . . . . . .
|
|
| . . . . . . . . . . . . . . . . . . . . . . . . . . . . . . . . .                                     . . . . . . . . . . . . . . . . . . . . . . . . . . . . . . . . .
|
|
| Ing. Tomáš Böhm
| Generální ředitel
| Národní knihovna ČR
| státní příspěvková organizace
| zastupuje
| RNDr. Tomáš Svoboda